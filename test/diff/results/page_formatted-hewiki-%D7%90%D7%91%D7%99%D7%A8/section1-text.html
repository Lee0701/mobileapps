<p>
  בתחילת ימי האבירות לא היה קשר הכרחי בין השתייכות למעמד ה<a href="/wiki/אצולה" title="אצולה">אצולה</a> והאבירות. האצולה הייתה קשורה לבעלות על קרקעות, ותוארי אצולה הוענקו על ידי ה<a href="/wiki/מונרך" title="מונרך">מונרך</a>. האבירות הייתה בעיקרה קבוצה
  מקצועית, שכל אדם חופשי (לא <a href="/wiki/צמיתות" title="צמיתות">צמית</a>), ובמקרים בודדים גם צמית, יכול היה להצטרף אליה אם עלה בידו להשיג את הממון הנדרש לרכישת סוס ושריון ואת ההכשרה הצבאית הנדרשת.</p>

<p>החל מסוף המאה ה-12, ובמקביל להתחלת ירידת חשיבותם הצבאית של האבירים, החל באירופה הקונטיננטלית איחוד בין מעמד האבירים למעמד האצולה. ב<a href="/wiki/צרפת" title="צרפת">צרפת</a>, לדוגמה, החל מ<a href="/wiki/המאה_ה-13" title="המאה ה-13">המאה ה-13</a>, האבירות
  החלה לעבור בירושה לבניו של אביר, ובמקביל, התקבלו יותר ויותר מגבלות על כניסה למעמד האבירות. לעומת זה, ב<a href="/wiki/בריטניה" title="בריטניה">בריטניה</a>, המשיך מעמד האבירים להתקיים כמעמד נפרד.</p>
