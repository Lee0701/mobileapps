<p>
  ב<a href="/wiki/המאה_ה-10" title="המאה ה-10">מאה העשירית</a> החלו נדחקים כללי חלוקת הרכוש העתיקים של ה<a href="/wiki/שבטים_גרמאנים" title="שבטים גרמאנים">גרמאנים</a>, שכללו חלוקת רכוש האב בין כל בניו, מפני הסדרי <a href="/wiki/פרימוגניטורה" title="פרימוגניטורה">פרימוגניטורה</a>.
  בשיטת הורשה זו, קיבל הבן ה<a href="/wiki/בכור" title="בכור">בכור</a> את הנחלה (<a href="/wiki/פיאודום" title="פיאודום">פיאודום</a>) העיקרית, בעוד שהבנים שאחריו לא היו זכאים ל<a href="/wiki/ירושה" title="ירושה">ירושה</a> כלשהי. מצב זה הביא למעבר של בניהם
  של <a href="/wiki/וסאל" title="וסאל">וסאלים</a> לשורות ה<a href="/wiki/כמורה" title="כמורה">כמורה</a>, או, במיוחד עבור הבנים הצעירים, לחיי לחימה. כך החלו מתגבשים אבירי ימי הביניים כמעמד של בני אריסטוקרטיה נטולי קרקע, שהפכו ל
  <a href="/wiki/שכיר_חרב"
    title="שכיר חרב">לוחמים שכירים</a>. רכושם העיקרי היה הסוס עליו רכבו, שריונם וחרבם, ואלו שאיבדו אותם היו פעמים רבות כמי שנדונו למוות. </p>

<p>אבירים שימשו אצל <a href="/wiki/אדון_פיאודלי" title="אדון פיאודלי">פיאודלים</a> שהיו מעוניינים בשירותיהם, לרוב בהסדר של שבועת אמונים (<a href="/wiki/הומגיום" title="הומגיום">הומגיום</a>) תמורת הבטחה לאדמה או תשלום, או ככנופיות של שודדים ובוזזים שתרו ברחבי
  אירופה. הסדר ה<a href="/wiki/פאקס_דאי" title="פאקס דאי">פאקס דאי</a> שנהגה להגנה על חסרי הישע (אנשי דת ועניים לא חמושים) היה ניסיון להגביל את האבירים לפעולה התקפית בינם לבין עצמם ולא נגד העם. מטרת חלק מ<a href="/wiki/מסעי_הצלב" title="מסעי הצלב">מסעי הצלב</a>  הייתה תיעול של כנופיות האבירים השודדים לבצע את מסעות הביזה שלהם מחוץ לארצותיהם.</p>

<p>בערך בסוף המאה השלוש עשרה, כאשר חשיבותו של מעמד האבירות כמעמד החלה דועכת וההימנות עם המעמד הפכה בהדרגה ממסלול חיים לתואר טקסי יותר, החלו להתפתח כללי התנהגות ולבוש אחידים יותר לאבירים, והחלו להופיע <a href="/wiki/ספרי" title="ספרי">ספרים</a> ו
  <a href="/wiki/כתב_יד_(העתק)"
    title="כתב יד (העתק)">כתבים</a> המדריכים את האבירים באופן ההתנהגות הנכון. בהדרגה, הפכו האבירים מאריסטוקרטים ללא אדמה לאנשי צבא המועסקים באופן קבוע אצל שליטים או במסגרת <a href="/wiki/מסדר_צבאי" title="מסדר צבאי">מסדר צבאי</a>.</p>
