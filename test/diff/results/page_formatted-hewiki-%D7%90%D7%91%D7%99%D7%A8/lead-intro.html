<p><b>אביר</b> הוא תואר מכובד שמוענק לאדם על שירותו לממלכה. ב<a href="/wiki/ימי_הביניים" title="ימי הביניים">ימי הביניים</a>, היו האבירים מעמד חברתי חשוב ב<a href="/wiki/אירופה_המערבית" title="אירופה המערבית">אירופה המערבית</a> וה
  <a href="/wiki/אירופה_המרכזית"
    title="אירופה המרכזית">מרכזית</a>. אבירים היו <a href="/wiki/לוחם" title="לוחם">לוחמים</a> <a href="/wiki/חיל_פרשים" title="חיל פרשים">רכובים</a> על <a href="/wiki/סוס" title="סוס">סוס</a> ועטויי <a href="/wiki/שריון" title="שריון">שריון</a>. נחשבו בדרך כלל לחלק מהאצולה הזוטרה.
    לאחר ירידת חשיבותם הצבאית של האבירים, הפך אביר לתואר של כבוד, ש<a href="/wiki/מלך" title="מלך">מלכים</a> ו<a href="/wiki/ממשלה" title="ממשלה">ממשלות</a> יכולים להעניק אותו למי שתרמו להם או לציבור תרומה מיוחדת. במובן זה קיים מוסד האבירות עד היום בחלק
    מארצות אירופה וב<a href="/wiki/מדינה" title="מדינה">מדינות</a> אחרות ב<a href="/wiki/עולם" title="עולם">עולם</a>.</p>
