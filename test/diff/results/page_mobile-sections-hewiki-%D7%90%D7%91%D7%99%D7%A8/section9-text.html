<p>
  אבירות מוענקת כיום כהכרה בשירותים שסיפק מקבל התואר לקהילה, שירותים שאינם קשורים עוד בהכרח בלחימה. תוארי אבירות עדיין מוענקים בין השאר ב<a href="/wiki/הממלכה_המאוחדת" title="הממלכה המאוחדת">ממלכה המאוחדת</a>, (בריטניה) ב<a href="/wiki/הולנד" title="הולנד">הולנד</a>  (ridder), ב<a href="/wiki/דנמרק" title="דנמרק">דנמרק</a>, ב<a href="/wiki/מלזיה" title="מלזיה">מלזיה</a> וב<a href="/wiki/וותיקן" title="וותיקן">וותיקן</a>. בחלק מהמדינות האבירים משתייכים ל<a href="/wiki/מסדר_אבירות" title="מסדר אבירות">מסדרי אבירות</a>.</p>

<p>תוארי אבירות מוענקים גם במספר <a href="/wiki/רפובליקה" title="רפובליקה">רפובליקות</a>. בצרפת ישנם מספר מסדרים, שהמפורסם בהם הוא מסדר <a href="/wiki/ליגיון_הכבוד" title="ליגיון הכבוד">ליגיון הכבוד</a>. הדרגה הנמוכה ביותר בכל המסדרים היא אביר (שבלייה- Chevalier).</p>

<p>בממלכה המאוחדת, האבירים רשאים להוסיף לשמם הפרטי את הקידומת "סר" (Sir) לגברים, ודיים (Dame) לנשים.</p>

<p>אל התואר נלווה ה<a href="/wiki/שם_פרטי" title="שם פרטי">שם הפרטי</a>, וניתן לצרף גם את <a href="/wiki/שם_משפחה" title="שם משפחה">שם המשפחה</a>. לפיכך, ל<a href="/wiki/אלטון_ג'ון" title="אלטון ג'ון">אלטון ג'ון</a> אפשר לקרוא "סר אלטון" או "סר אלטון ג'ון",
  אך לא "סר ג'ון"; בדומה דיים <a href="/wiki/ג'ודי_דנץ'" title="ג'ודי דנץ'">ג'ודי דנץ'</a> או דיים ג'ודי.</p>

<p>התואר כיום מושאל גם עבור אנשים הנאמנים לערך מסוים ונלחמים למענו (למשל, "אביר <a href="/wiki/זכויות_האדם" title="זכויות האדם">זכויות האדם</a>").</p>
